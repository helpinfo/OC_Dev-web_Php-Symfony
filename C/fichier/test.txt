1 - Et Epigonus quidem amictu tenus philosophus, ut apparuit, prece frustra 
2 - temptata, sulcatis lateribus mortisque metu admoto turpi confessione 
3 - cogitatorum socium, quae nulla erant, fuisse firmavit cum nec vidisset 
4 - quicquam nec audisset penitus expers forensium rerum; Eusebius vero 
5 - obiecta fidentius negans, suspensus in eodem gradu constantiae stetit 
6 - latrocinium illud esse, non iudicium clamans.
